---
title: "Як з'явилися та куди поділися 25% Петра Порошенка"
output:
  md_document:
    variant: gfm
---

```{r setup, include=FALSE}
knitr::opts_chunk$set(echo = TRUE)
```

Ми побудували математичну модель, яка на основі даних голосування по окремих дільницях встановила основні перетоки голосів між двома турами президентських виборів і парламентськими виборами в Україні. Вона дозволяє з невеликою похибкою сказати, виборці яких кандидатів голосували за Петра Порошенка в другому турі та за кого вони поті голосували на парламентських виборах. Про технічні деталі нашої регресійної моделі за методом позитивних найменших квадратів можна подивитись [тут](polit_flow.R) 

Звідки взялись 25%?

У першому турі Порошенко мав близько 16% підтримки. У другому турі до цих виборців додалося майже півмільйона виборців Анатолія Гриценка (хоча і їх більша частина віддала голоси за Зеленського) (10% внеску в результат Порошенка у другому турі). Також близько 300 тисяч - це виборці Юлії Тимошенко (7% внеску в результат Порошенка у другому турі), 200 тисяч - Олега Ляшка (4% внеску в результат Порошенка у другому турі), 170 тисяч - Ігоря Смешка (4% внеску в результат Порошенка у другому турі), 140 тисяч - Руслана Кошулинського (3% внеску в результат Порошенка у другому турі).

![графік перетоку 1 тур в 2 тур](plots/1to2.png)

У свою чергу за Зеленського проголосували майже по 2 млн виборців Бойка та Тимошенко (15% і 14% внеску в його результат у другому турі), більшість виборців Ляшка, Смешка та Гриценка (сумарно близько 2 млн голосів).

Куди зникли

Після парламентських виборів у багатьох виникло здивування: а куди поділися ці 25%, належністю до яких гордилося багато користувачів Фейсбуку? Скептики зауважили, що цих 25% і не було, але партія Порошенка отримала лише близько половини його результату у першому турі виборів.

![графік перетоку 2 тур в парламентські](plots/2toparl.png)

Близько мільйона проголосували за Європейську солідарність (це всього 22% від результату Порошенка у другому турі), 500 тисяч за Голос (11%), по 400 тисяч за Батьківщину і Радикальну партію, 200 тисяч за Українську стратегію Гройсмана, 180 тисяч - за Свободу. Також близько 700 тисяч проголосувавших за Порошенка у другому турі не прийшли на парламентські вибори (16%). 

На кого ці виборці орієнтувалися насправді

Виборці Порошенка в першому турі теж виявилися не дуже відданими, як, наприклад, виборці Зеленського, які на парламентських виборах в абсолютній більшості випадків проголосували або за "Слугу народу", або не голосували взагалі. Так, близько 800 тисяч виборців Порошенка проголосували за "європейську солідарність", але це всього 27% від абсолютного числа проголосувавших за нього. Як і очікувалось, досить багато його виборців переорієнтувались на "Голос" - 280 тисяч (9%). Також частину голосів забрала "Слуга народу" та "Українська стратегія Гросмана" (сумарно 370 тисяч або 12%). Інші політичні сили взяли з електорату Порошенка по 1-2% виборців. Також частина виборців Порошенка з першого туру не прийшла на вибори (близько мільйона).

![графік перетоку 1 тур в парламентські](plots/1toparl.png)

По суті тільки Бойко та Зеленський змогли передати своїм політичним силам свій електорат з першого туру президентських виборів на парламентських виборах. Трагічною є історія Анатолія Гриценка, 7% підтримки якого відібрали "Слуга народу" (24% виборців Гриценка) та "Голос" (15% виборців Гриценка), при цьому 30% його виборців не пішли на парламентські вибори. "Слуга народу" також стала основною причиною нижчого рейтингу "Батьківщини" та "Радикальної партії", у яких вона забрала велику частину виборців.
Також відзначимо, що серед виборців Зеленського, Бойка, Тимошенко, Смешка та Ляшка була помітно більша явка на парламентських виборах, ніж у виборців Порошенка та Гриценка.

Таким чином, 25% Петра Порошенка стали результатом голосування за нього частини виборців Гриценка, Тимошенко, Смешка та Кошулинського (єдиний кандидат з першого туру більшість виборців якого проголосували в другому турі за Порошенка). На парламентських виборах Порошенко не передав своїй партії навіть свій рейтинг з першого туру перш за все через нижчу явку його виборців, проекти Вакарчука та Гройсмана і навіть через велику популярність "Слуги народу".

Зауважимо, що результати нашого моделювання мають похибку, соціологічні опитування точніше показали б рівень перетоків, тому наш аналіз показує загальні заканомірності перетоків. На даний момент є лише [опитування "Рейтингу" з перетоками голосів із першого туру в другому турі президентських виборів](https://smc.org.ua/wp-content/uploads/2019/05/PR_16_05_2019_SMC-UISR-GR_present.pdf). Його результати в цілому збігаються з нашими аналізом. 


